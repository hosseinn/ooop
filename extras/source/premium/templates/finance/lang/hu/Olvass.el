Ez a költségvetés nem a könyvelõknek készült, hanem csak úgy házi használatra.

Segítségével nyomon követhetjük bevételeinket, kiadásunkat.
Ennek természetesen feltétele, hogy naponta kitöltjük a "Napi kiadás" táblázatot.

A "Házi költségvetés" táblázat felhasználja a "Napi kiadás" egyik cellájának értékét. 

Éppen ezért ELÕSZÖR a "Napi kiadás" táblázatot töltsük ki.
Majd mentsük el pld. az alábbi néven: napi kiadás 2004

Eztán jöhet a "Házi költségvetés" táblázat. Õ majd megkérdezi, hogy frissítse-e az adatokat? Természetesen most még nem fogja tudni frissíteni.

FIGYELEM!
Legelsõ alkalommal még nem lesz érvényes a cella hivatkozás, úgyhogy azon módosítani szükséges az alábbi módon:

A "Házi költségvetés" táblázatban a legelsõ munkalapon található az a cella amely felveszi az értéket a már említett "Napi kiadás" munkafüzetbõl.

Az "Áttekintés" nevû munkalapon található piros színû celláról van szó.
"Háztartás (étkezés) PIROS CELLA Link" Menjünk rá erre a piros cellára az egérrel, vagy a nyilakkal.

Aztán jöhet a menüsorban található "Szerkesztés/Hivatkozások..."

A bejelentkezõ dialógus ablakban a "Módosítás..." gombra való kattintással tudjuk kijelölni az érvényes útvonalat. 
Itt megkeressük az elmentett "napi kiadás 2004" nevû fájlt és... ennyi. 

Már jöhet is a kitöltés.
Innentõl kezdve, a legközelebbi megnyitáskor már automatikusan fogja frissíteni a cellát.

Ezt sajnos minden évben egyszer végig kell játszani.
Hiszen új év, új fájlnév.

Elmentéskor adjunk neki pld. "házi költségvetés 2004" nevet.
Sok sikert!
